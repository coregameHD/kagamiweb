---
slug: review-windows11
title: "รีวิว Windows 11 แบบรวบรัด"
authors: coregameHD
tags: [technology]
keywords: [windows, windows 11, review]
image: https://res.cloudinary.com/kagamiweb/image/upload/v1632587158/blog/windows11.jpg
---

![windows11](https://res.cloudinary.com/kagamiweb/image/upload/v1632587158/blog/windows11.jpg)

:::note [TL;DR] ยาวไปไม่อ่าน
Windows 10 ใช้โปรแกรมหรือเกมอะไรได้ Windows 11 ก็รองรับหมด ไม่มีปัญหาเรื่องความเข้ากันได้ (compatibility)

ผมคิดว่าถ้าใครใช้คอมพิวเตอร์รุ่นใหม่ๆ ที่ไม่เกิน 3-4 ปี ควรอัพเกรดเป็น Windows 11
:::

<!-- truncate -->

Microsoft ประกาศอย่างเป็นทางการแล้วว่าจะเปิดให้อัพเดตเป็น Windows 11 ในวันที่ 5 ตุลาคม แต่ไม่กี่วันที่ผ่านมา Microsoft ได้ปล่อยไฟล์ .iso Build 22000.194 ที่เป็นรุ่นเดียวกันกับที่จะเปิดให้ผู้ใช้ทั่วไปอัพเดต ผมก็เลยเป็นหน่วยกล้าตายช่วยทดสอบให้ก่อน

คอมพิวเตอร์ที่สามารถอัพเกรดเป็น Windows 11 ได้นั้นจะต้องเป็นคอมพิวเตอร์รุ่นใหม่ๆ ไม่เกิน 3-5 ปี (เทียบง่ายๆ ก็ซีพียู intel gen 7 ขึ้นไป) และต้องมี TPM 2.0 (ตรวจสอบได้ที่เมนบอร์ดของแต่ละเครื่อง บางเครื่องมีแต่ถูกปิดไว้เป็นค่า default ต้องไปเปิดใช้งานก่อน) 

ถ้าใครใช้คอมพิวเตอร์ที่เก่ากว่านั้นหรือไม่มี TPM 2.0 ก็ยังสามารถติดตั้ง Windows 11 ได้เช่นกัน แต่อาจเกิดปัญหาได้ ทาง Microsoft บอกว่ารับความเสี่ยงกันเอาเอง

---

■ **ถาม:** Windows 11 มีอะไรใหม่  
■ **ตอบ:** เบื้องหลังมีการปรับปรุงเรื่องความปลอดภัยเยอะมากๆ สำหรับเบื้องหน้า สิ่งที่เห็นได้ชัดคือหน้าตาเปลี่ยนใหม่ในหลายๆ จุด เช่น 
- ย้ายปุ่ม Start มาไว้ตรงกลาง 
- ปรับปรุงหน้า Settings ใหม่ให้ใช้งานง่ายขึ้น 
- เมนูตอนคลิ๊กขวามีขนาดใหญ่ขึ้น
- เปลี่ยนเสียงแจ้งเตือนใหม่ทั้งหมด

.........

■ **ถาม:** Windows 11 รองรับโปรแกรม XXX หรือไม่  
■ **ตอบ:** เท่าที่ลองทดสอบคร่าวๆ โปรแกรมอะไรที่สามารถรันบน Windows 10 ได้ ก็สามารถรันบน Windows 11 ได้อย่างไม่มีปัญหา
- Steam และเกมต่างๆ บนแพล็ตฟอร์ม ผ่าน
- Locale Emulator ผ่าน
- Soft Denchi (โปรแกรม DRM ของ Fanza/DMM Games) ผ่าน
ผมติดตั้งเกมวิชวลโนเวลและเอโรเกะทั้งเก่าและใหม่ประมาณ 10-15 เกม ทุกเกมสามารถรันได้โดยไม่มีปัญหาใดๆ ทั้งสิ้น

.........

■ **ถาม:** เล่นเกมลื่นขึ้นจริงหรือไม่  
■ **ตอบ:** Microsoft โม้ว่าเล่นเกมดีขึ้นระดับหนึ่ง แต่ผมคิดว่าไม่ต่างกันเลย ประสิทธิภาพเท่าของเดิมทุกอย่าง เทียบจากเกม League of Legends เซิร์ฟไทย

.........

■ **ถาม:** มีบั๊คหรือปัญหากวนใจอะไรบ้าง  
■ **ตอบ:** ผมเคยใช้ Windows 11 รุ่นสำหรับนักพัฒนาเมื่อ 3 เดือนที่แล้วเจอบั๊คจุกจิกพอสมควร เช่น ก๊อปปี้ไฟล์ไม่ได้ สลับหน้าจอแล้วโปรแกรมถูกปิด แต่ดูเหมือนว่า Microsoft จะแก้ปัญหาพวกนี้หมดแล้ว เท่าที่ลองใช้งานก็ไม่เจอปัญหาอะไร ค่อนข้างเสถียร

.........

■ **ถาม:** ควรอัพเดตเป็น Windows 11 หรือไม่  
■ **ตอบ:** ถ้าใครใช้คอมพิวเตอร์รุ่นใหม่ๆ ที่ไม่เกิน 4-5 ปี ผมคิดว่าควรอัพเดตเป็น Windows 11 เพื่อความปลอดภัยที่มากขึ้นและลูกเล่นใหม่ๆ ที่เพิ่มขึ้นมา หน้า UI สวยขึ้นเยอะเลย (หมายเหตุ: ควรลงแบบ clean install เพื่อประสิทธิภาพที่ดีกว่า)
แต่ถ้าใครใช้คอมรุ่นที่เก่ามากๆ เช่น 7 ปีขึ้นไป ผมคิดว่าควรอยู่ที่ Windows 10 ต่อไป เพราะการอัพเกรดเป็น Windows 11 โดยไม่มี TPM 2.0 อาจทำให้เกิดปัญหาตามมาได้