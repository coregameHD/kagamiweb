---
title: 'U-ena -Toohanabi no Shoujo-'
image: https://res.cloudinary.com/kagamiweb/image/upload/v1632929497/visualnovel/preview/uena1.jpg
tags: [hemiolastudio]
---

![Uena1](https://res.cloudinary.com/kagamiweb/image/upload/v1632929497/visualnovel/preview/uena1.jpg)

วันนี้ผมจะมาแนะนำเกม U-ena -Toohanabi no Shoujo- เกมวิชวลโนเวลสั้นๆ ที่แจกฟรี มีครบทั้งภาษาญี่ปุ่นและภาษาอังกฤษ อีกทั้งจะเปิดให้ดาวน์โหลด (ฟรี) บนร้านค้า Steam ในเดือนตุลาคมที่จะถึงนี้อีกด้วย

ติดตามข่าวสารเกี่ยวกับเกมนี้ได้ที่ [https://twitter.com/HemiolaStudio](https://twitter.com/HemiolaStudio)

## รายละเอียด {#details}

> **U-ena -Toohanabi no Shoujo-**  
> **U-ena -Far fireworks-**  
> **U-ena -遠花火の少女-**

| ผู้พัฒนา | HemiolaStudio |
| :---- | :---- |
| **ผู้จัดจำหน่าย** | HemiolaStudio |
| **วันวางจำหน่าย** | ตุลาคม 2021 |
| **ภาษา** | English / Chinese / Korean / Japanese |
| **Homepage (JA)** | https://www.u-ena.com |
| **Homepage (EN)** | https://en.u-ena.com |
| **Steam** | https://store.steampowered.com/app/1744570 |
| **VNDB** | https://vndb.org/v30922 |

## เนื้อเรื่องย่อ {#synopsis}

![Uena2](https://res.cloudinary.com/kagamiweb/image/upload/v1632929497/visualnovel/preview/uena2.jpg)

"ดอกไม้ไฟอันไกลโพ้น"

สีส้มจางๆ และสีขาวกระพริบสว่างไสวทั่วท้องฟ้า จากนั้นผลิบานเป็นดอกไม้สีน้ำเงิน
ผู้คนต่างเรียกขานปรากฏการณ์ทางดาราศาสตร์ที่เกิดขึ้นเมื่อไม่กี่ปีที่ผ่านมานี้ว่า "ดอกไม้ไฟอันไกลโพ้น"

เรื่องราวเริ่มขึ้นที่โรงเรียนในชนบทที่พบได้ทั่วไปและไม่มีอะไรโดดเด่น พระเอกของเรื่อง 'โทโมคิ มุคาอิ' อยู่สังกัด "เซอร์เคิลโคโตะโนะฮะ" ชมรมที่เป็นลูกผสมระหว่างชมรมวรรณกรรมและชมรมพิธีชงชา

คืนวันหนึ่ง เขาได้พบกับ 'ยูเอนะ' เด็กผู้หญิงที่เปียกโชกไปทั่วทั้งตัวที่อยู่บริเวณกลางบ่อทะเลสาบ หลังจากนั้นเขาก็ได้ใช้ชีวิตกับยูเอนะ และ 'อุตาโนะ ชิโนะโนเมะ' ประธานชมรมเซอร์เคิลโคโตะโนะฮะ

แต่ทว่า ปรากฏการณ์เหนือธรรมชาติได้รุกคืบเข้ามาพังทลายชีวิตประจำวันที่แสนสงบสุขของทั้ง 3 คนอย่างกะทันหัน เขาได้พบกับ ███ของโลกนี้ พบกับความลับที่ไม่มีทางปรากฏในโลกความเป็นจริง และได้พบกับคนที่คิดว่าจะไม่ได้พบเจอกันอีกต่อไป

แม้ว่าการคว้ามือเธอจะทำให้โลกนี้เปลี่ยนแปลง แต่ผมก็...

ฤดูร้อนที่ยืดยาวดั่งชั่วนิรันดร์ได้พาดผ่านทั้งสองคน ถ้าหากช่วงเวลานั้นดำเนินต่อไปได้ตลอดกาลก็คงจะดี... แม้กระทั่งตอนนี้ผมก็กล่าวอธิษฐานไปยังท้องฟ้า

---
:::note Source - Kagami Translation  
https://business.facebook.com/kagamitranslation/posts/4580380758668125
:::