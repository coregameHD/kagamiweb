---
title: 'Ninki Seiyuu no Tsukurikata'
image: https://res.cloudinary.com/kagamiweb/image/upload/v1634215526/visualnovel/preview/sayou.jpg
tags: [mintcube]
---

![Sayou](https://res.cloudinary.com/kagamiweb/image/upload/v1634215526/visualnovel/preview/sayou.jpg)

นักพากย์เสียงหรือ "เซยู (seiyuu)" เป็นอาชีพที่มีบทบาทสำคัญอย่างยิ่งในวงการสื่อบันเทิงของประเทศญี่ปุ่น ไม่ว่าจะเป็นอนิเมะ ภาพยนตร์ ละครวิทยุ หรือแม้กระทั่งเกมวิชวลโนเวลต่างก็มีเซยูทำงานอยู่เบื้องหลัง

Ninki Seiyuu no Tsukurikata (人気声優のつくりかた) หรือชื่อภาษาอังกฤษ Ninki Seiyuu: How to Make a Pop Voice Actress เป็นเกมจากค่าย MintCUBE ที่นำเสนอเรื่องราวของวงการนักพากย์ตั้งแต่การทำงานเป็นนักพากย์ กระบวนการเบื้องหลังในห้องอัดเสียง และอุตสาหกรรมเซยูทั้งหมด

นอกจากนี้เกมยังเผยให้เห็นถึงอีกด้านหนึ่งของวงการที่ไม่สวยหรูนัก ไม่ใช่เซยูทุกคนที่เฉิดฉายในวงการนี้ บางคนพยายามอุทิศตนอย่างหนัก ทุ่มสุดแรงกาย แต่ก็ใช่ว่าจะประสบความสำเร็จเสมอไป

นักพากย์แต่ละคนต่างมีปมปัญหาในใจ พวกเธอจะทำตามความฝันได้หรือไม่ ติดตามได้ในเกมนี้เลย เกมเวอร์ชั่นภาษาอังกฤษวางจำหน่ายบนร้านค้า Steam ในวันพรุ่งนี้ (15 ตุลาคม)

## รายละเอียด {#details}

> **Ninki Seiyuu no Tsukurikata**  
> **Ninki Seiyuu: How to Make a Pop Voice Actress**  
> **人気声優のつくりかた**

| ผู้พัฒนา | MintCUBE |
| :---- | :---- |
| **ผู้จัดจำหน่าย** | Shiravune |
| **วันวางจำหน่าย** | 27/01/2017 |
| **ภาษา** | English / Chinese / Japanese |
| **Homepage** | http://www.cuffs-cube.jp/products/sayou |
| **Steam** | https://store.steampowered.com/app/1777750 |
| **VNDB** | https://vndb.org/v20148 |

## เนื้อเรื่องย่อ {#synopsis}

บริษัทรับพากย์เสียงขนาดกลาง "โปรดักชั่น บลูม" มีปัญหาขาดแคลนกำลังคนอย่างต่อเนื่องไม่รู้จบ

พระเอกของเรื่อง 'นางาคุระ เคโตะ' ได้รับการไหว้วานจากเพื่อนเก่าของผู้จัดการให้ทำงานพาร์ทไทม์ด้วยการรวบรวมสคริปจากสตูดิโอผลิตและจัดทำสื่อเสียงต่างๆ แล้วนำกลับมาที่บริษัท

เมื่อพระเอกไปถึงสถานที่จริง เขาก็ได้พบกับบรรดานักพากย์ที่มีปัญหากลัดกลุ้มใจต่างๆ นานา ไม่ว่าจะเป็นนักพากย์ที่ไม่ก้าวหน้าในสายงานอาชีพ สุดยอดไอดอลระดับท็อป และก็...... น้องสาวของเขา

นักพากย์ทำงานอย่างไร มีวิธีรับงานพากย์เสียงอย่างไร และอะไรคือเคล็ดลับของความสำเร็จในวงการนักพากย์ มาเรียนรู้เบื้องหลังอีกด้านของห้องอัดเสียงที่คุณไม่เคยรู้มาก่อนกันเถอะ

---
:::note Source - Kagami Translation
https://www.facebook.com/kagamitranslation/posts/4626753314030869
:::