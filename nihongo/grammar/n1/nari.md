---
id: 'nari'
title: '[ไวยากรณ์ N1] 〜なり'
sidebar_label: '〜なり'
image: https://res.cloudinary.com/kagamiweb/image/upload/v1631949867/nihongo/grammar/n1/reibun/nari.jpg
tags: [n1]
---

![nari](https://res.cloudinary.com/kagamiweb/image/upload/v1640445360/nihongo/grammar/n1/nari.jpg)

## รายละเอียด {#details}

> **〜なり**  
> **~nari**  
> **ทันทีที่~ (ก็...)**

## วิธีเชื่อมประโยค {#sentence-link}

{คำกริยารูปพจนานุกรม} + なり

※ ประธานของประโยคต้องเป็นคำสรรพนามบุรุษที่ 3 เช่น 彼、彼女、部長、山田さん  
※ ประธานของประโยคหน้าและประโยคที่ตามหลังต้องเป็นคนเดียวกัน  

## คำอธิบาย {#description}

〜なり วางหลังคำกริยาที่แสดงการกระทำหรือแสดงเจตนา

ความหมายคือ “ทันทีหลังจากเกิดการกระทำนั้นขึ้น” หรือ "ทันทีที่ A ก็เกิด B ขึ้นมาทันที" ใช้ในกรณีที่มีเหตุการณ์ที่ไม่คาดคิดเกิดขึ้นโดยทันที โดยมากมักจะเป็นเรื่องที่ไม่ค่อยดีนัก

ประธานของประโยคต้องเป็นคำสรรพนามบุรุษที่สาม (三人称) เช่น เขา (彼) , หล่อน (彼女) , หัวหน้า (部長) , คุณยามาดะ (山田さん) ไม่ใช้กับคำสรรพนามบุรุษที่หนึ่ง (เช่น 私) หรือบุรุษที่สอง (เช่น あなた)

ประธานของประโยคหน้าและประโยคที่ตามหลังต้องเป็นคนเดียวกัน หากประธานของประโยคแตกต่างกัน ควรใช้รูปประโยค 「～や否や」 <ไวยากรณ์ N1> แทน

## ประโยคตัวอย่าง {#sentence}

**สถานการณ์:** พระเอกอยู่ที่ชั้นสองของบ้าน จู่ๆ ก็มีเสียงออดดังรัวๆ พระเอกก็เลยเดินลงมาข้างล่างเพื่อที่จะเปิดประตูให้ แต่ปรากฏว่าโคฮินาตะ ฮิบิกิ (小日向 響) เด็กผู้หญิงผมสีแดงในรูปถือวิสาสะเปิดประตูและเดินเข้ามาในบ้านเรียบร้อยแล้ว

:::tip 例文 - ประโยคตัวอย่าง

![reibun](https://res.cloudinary.com/kagamiweb/image/upload/v1631949867/nihongo/grammar/n1/reibun/nari.jpg)

(บทบรรยายความคิดของพระเอก)  
[彼女は] ドアを開けるなり、断りもなくズカズカと上がり込んできた。  
[kanojo wa] doa wo akeru nari, kotowari mo naku zukazuka to agarikondekita.  
ทันทีที่[เธอ]เปิดประตู [เธอ]ก็พรวดพราดเข้ามาในบ้านโดยไม่ได้ขออนุญาต  
:::

ドアを開けるなり แสดงให้เห็นว่าพอเธอเปิดประตูปุ๊บ เธอก็เข้ามาข้างในบ้านทันทีโดยไม่รอช้า ซึ่งเหตุการณ์นี้เกิดขึ้นอย่างกะทันหันและไม่คาดคิดในมุมมองของพระเอก

.........

**คำศัพท์:**  
断りもない　　ไม่ขออนุญาต, ไม่แจ้ง  
ズカズカ [と]　พรวดพราด, บุ่มบ่าม  
上がり込む　　เข้าไป(ข้างในบ้าน ห้อง หรือสถานที่ต่างๆ)  

## หมายเหตุเพิ่มเติม {#additional-note}

มีรูปประโยคไวยากรณ์ระดับ N1 หลายรูปประโยคที่แปลว่า "ทันที่ที่ A ก็เกิด B ขึ้นมาทันที"  ยกตัวอย่างเช่น

- ～なり
- ～が早いか
- ～や否や
- ～そばから

ผู้เรียนฯควรศึกษาความแตกต่างของไวยากรณ์เหล่านี้จากตำราไวยากรณ์ที่เป็นต้นฉบับภาษาญี่ปุ่นโดยตรง เนื่องจากรูปประโยคเหล่านี้แตกต่างกันที่ความหมายแฝง ซึ่งบางครั้งไม่อาจถ่ายทอดความแตกต่างนี้เป็นภาษาไทยได้

---
:::note Source - Kagami Nihongo
ภาพจากเกม Kakenuke★Seishun Sparking! (かけぬけ★青春スパーキング！)  
https://www.facebook.com/kagaminihongo/posts/353574712776830  
:::