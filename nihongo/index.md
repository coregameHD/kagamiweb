---
sidebar_position: 1
id: 'nihongo'
title: "รู้จักกับเพจ Kagami Nihongo"
slug: /
---

# รู้จักกับเพจ Kagami Nihongo

![แนะนำเพจ Kagami Nihongo](https://res.cloudinary.com/kagamiweb/image/upload/v1632749735/mainpage/nihongo-shoukai.png)

**[Kagami Nihongo](https://www.facebook.com/kagaminihongo)** เป็นเพจสอนสอนภาษาญี่ปุ่นเชิงลึก (ระดับ N1-N3) จากการใช้งานจริงในเกมวิชวลโนเวลและอนิเมะ เนื้อหาทั้งหมดมาจากอนิเมะ/มังงะ/ไลท์โนเวล/เกมวิชวลโนเวล **"ของจริง"** ที่ทำเพื่อคนญี่ปุ่นจริงๆ ไม่ใช่แบบฝึกหัดสำหรับชาวต่างชาติ

เพจนี้เกิดจากการตั้งคำถามว่าทำไมเพจสอนภาษาญี่ปุ่นที่พบได้ทั่วไปตามท้องตลาดถึงมีแต่พื้นฐานง่ายๆ อย่างมินนะโนะนิฮงโกะ หรือไม่ก็เป็นเพจเฉพาะด้านไปเลยอย่างเช่นคำศัพท์ล่าม คำศัพท์ด้านบัญชี ทำไมถึงไม่มีเพจสอนภาษาญี่ปุ่นจากอนิเมะ มังงะ ไลท์โนเวล เกม และสื่อบันเทิงอื่นๆ

ในเมื่อไม่มีใครทำ ก็เลยทำเองซะเลย!

## จุดเด่นของเพจ Kagami Nihongo

### 1. อัพเดตเนื้อหาทุกวัน

![point1](https://res.cloudinary.com/kagamiweb/image/upload/v1632752514/mainpage/nihongo-point1.jpg)

ภาษาเป็นทักษะที่ต้องสะสมและเก็บเกี่ยวความรู้ไปเรื่อยๆ ไม่มีใครเก่งภาษาได้ในชั่วข้ามคืน

ทุกเช้าเวลา 08:50 น. ผมจะนำเสนอคำศัพท์ภาษาญี่ปุ่นที่น่าสนใจและพบได้ในเกมวิชวลโนเวล ซึ่งคำศัพท์ประมาณ 70% ปรากฏในข้อสอบวัดระดับภาษาญี่ปุ่น JLPT ระดับ N3 N2 และ N1

นอกจากเพลิดเพลินกับคำศัพท์ที่พบได้จากการใช้งานในชีวิตจริง ยังเป็นการทบทวนความรู้สำหรับสอบวัดระดับ JLPT ไปด้วย จะบอกว่่า 一石二鳥 (ยิงปืนนัดเดียวได้นกสองตัว) ก็ได้

### 2. เนื้อหาที่หลากหลาย ไม่ใช่แค่คำศัพท์

![point2](https://res.cloudinary.com/kagamiweb/image/upload/v1632751712/mainpage/nihongo-point2.jpg)

นอกจากคำศัพท์ที่น่าสนใจประจำวัน ผมได้เตรียมเนื้อหาที่น่าสนใจอีกเพียบ ไม่ว่าจะเป็นไวยากรณ์ สำนวน-สุภาษิต คำประสมสี่ตัวอักษร เกร็ดความรู้ และบทความพิเศษสุด Exclusive ที่หาอ่านได้ยาก

**ตัวอย่างบทความที่น่าสนใจ:**

* [ชื่อเดือนญี่ปุ่นแบบโบราณ](https://www.facebook.com/kagaminihongo/posts/146606333473670)
* [คำศัพท์ที่เกี่ยวข้องกับฝน (Part 1)](https://www.facebook.com/kagaminihongo/posts/307854214015547)
* [รู้หรือไม่ การซ้อนท้ายจักรยานผิดกฎหมายทั้งในประเทศญี่ปุ่นและไทย](https://www.facebook.com/kagaminihongo/posts/315528189914816)
* [ทำไมร่มพลาสติกใสถึงได้รับความนิยมในประเทศญี่ปุ่น](https://www.facebook.com/kagaminihongo/posts/393944468739854)
* [เมื่อ Sakura Miko (さくらみこ) อ่านออกเสียงคันจิผิด](https://www.facebook.com/kagaminihongo/posts/376473623820272)
* [เทคนิคการทำข้อสอบ JLPT พาร์ทการอ่าน](https://www.facebook.com/kagaminihongo/posts/226862605448042)

### 3. คำศัพท์เฉพาะทางที่ไม่ได้พบในชีวิตประจำวัน

![point3](https://res.cloudinary.com/kagamiweb/image/upload/v1632751827/mainpage/nihongo-point3.jpg)

อนิเมะและเกมยุคหลังมีการสอดแทรกความรู้ ได้ทั้งสาระและความบันเทิงในเวลาเดียวกัน

เพื่อประสบการณ์เต็มรูปแบบ นานๆ ครั้งผมจะนำเสนอคำศัพท์ที่ไม่ได้พบเจอในชีวิตประจำวันเลยแม้แต่น้อย แต่บังเอิญไปปรากฎในอนิเมะและสื่อต่างๆ

แม้วันนี้จะไม่ได้ใช้ แต่เชื่อเถอะ สักวันหนึ่งได้ใช้แน่นอน

### 4. ทบทวนข้อสอบ JLPT ของจริงย้อนหลัง 10 ปี

![point3](https://res.cloudinary.com/kagamiweb/image/upload/v1632752522/mainpage/nihongo-point4.jpg)

อย่างที่กล่าวไป คำศัพท์ในเพจนี้ไม่ได้เลือกมามั่วๆ แต่อ้างอิงจากข้อสอบ JLPT ของจริงย้อนหลัง 10 ปี อีกทั้งคาดเดาคำศัพท์ที่มีแนวโน้มจะออกสอบในอนาคต

จากสถิติที่เปิดเพจมาเกือบ 2 ปี ผมเก็งข้อสอบถูกทั้งหมด 13 คำ! ยกตัวอย่างเช่นการสอบรอบ[เดือนกรกฎาคม 2021 ที่ผ่านมา](https://www.facebook.com/kagaminihongo/posts/361939838606984) มีครบทั้ง N3 N2 และ N1

นอกจากนี้ยังมีเฉลยข้อสอบภายใน 1 สัปดาห์หลังการสอบ ทำข้อสอบเสร็จแล้วก็ตรวจคำตอบได้เลย

---

เนื้อหาทั้งหมดนี้ฟรี 100% ไม่จำเป็นต้องเสียเงินแม้แต่บาทเดียว

ถ้าอ่านมาถึงตรงนี้ก็อย่ารอช้า เข้ามากด Like เพจ **Kagami Nihongo** ได้ที่ [https://facebook.com/kagaminihongo](https://www.facebook.com/kagaminihongo)

ไม่ว่าคุณจะมีความฝันอะไร อยากดูอนิเมะโดยไม่ต้องมีซับ อยากอ่านนิยายไลท์โนเวลต้นฉบับภาษาญี่ปุ่น อยากเล่นเกมวิชวลโนเวลที่ไม่มีเวอร์ชั่นแปล ไม่ว่าจะเป็นความฝันแบบไหน ผมจะช่วยทำให้เป็นจริงเอง

หากมีคำแนะนำอะไร สงสัยตรงไหน หรือต้องการปรึกษาเกี่ยวกับการเรียนภาษาญี่ปุ่น ติดต่อได้ที่ [Inbox](http://m.me/kagaminihongo) ผมยินดีช่วยเหลืออย่างเต็มที่

## หมายเหตุ

1. [เพจ Kagami Nihongo](https://www.facebook.com/kagaminihongo) เหมาะสำหรับผู้ที่มีความรู้ภาษาญี่ปุ่นระดับพื้นฐานครบถ้วน และ/หรือ สอบวัดระดับ N4 ผ่านแล้ว

2. เพจนี้แยกมาจาก[เพจ Kagami Translation](/visualnovel) ที่นำเสนอข่าวสารและเนื้อหาสาระเกี่ยวกับเกมวิชวลโนเวลและเอโรเกะ ดังนั้นอย่าแปลกใจถ้าพบเนื้อหาประเภทดังกล่าวมากเป็นพิเศษ