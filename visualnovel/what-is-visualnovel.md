---
title: "Visual Novel คืออะไร"
---

**วิชวลโนเวล** (ビジュアルノベル; Visual Novel) เป็นสื่ออินเตอร์แอคทีฟประเภทหนึ่งที่ดำเนินเนื้อเรื่องคล้ายกับหนังสือนิยาย แต่มีภาพ เสียงพูด และเพลงประกอบฉาก

![vn1](https://res.cloudinary.com/kagamiweb/image/upload/w_500/v1633157298/visualnovel/tutorial/vn1.jpg)

วิชวลโนเวลแตกต่างจากนิยายตรงที่มี**ตัวเลือก (choice)** ให้ผู้เล่นตัดสินใจ ซึ่งแต่ละตัวเลือกนั้นจะส่งผลต่อทิศทางของเนื้อเรื่องรวมถึงฉากจบในตอนท้าย

:::tip Example - ตัวอย่าง
![vn2](https://res.cloudinary.com/kagamiweb/image/upload/v1633198264/visualnovel/tutorial/vn2.jpg)

**ไมนะ:** "เกลียดฉัน... หรือเปล่านะ?"

**ตัวเลือก 1** - ตอบรับความรู้สึกของไมนะ  
**ตัวเลือก 2** - ปฏิเสธความรู้สึกของไมนะ

ผู้เล่นต้องตัดสินใจระหว่างหนึ่งในสองตัวเลือกนี้ ซึ่งแต่ละทางเลือกจะทำให้เนื้อเรื่องดำเนินไปในคนละทิศทาง และนำไปสู่ตอนจบที่แตกต่างกัน
:::

คำว่า Visual Novel เป็นคำศัพท์ที่คนต่างชาตินิยมใช้ แต่คนญี่ปุ่นไม่นิยมเรียกสื่อประเภทนี้ว่าวิชวลโนเวล

ในภาษาญี่ปุ่น มีคำศัพท์หลายคำที่ใช้เรียกสื่อประเภทนี้ ยกตัวอย่างเช่น

* 美少女ゲーム (Bishoujo Game)
* ノベルゲーム (Novel Game)
* 恋愛ADV (Ren'ai Adventure Game)
* ギャルゲ (Galge / Gal game)
* エロゲ (Eroge)

5 คำศัพท์ที่ได้ยกตัวอย่างไปข้างต้นนั้นความหมายไม่เหมือนกับ Visual Novel หากยึดตามนิยามจริงๆ ไม่สามารถใช้สลับกันได้เลย แต่คนส่วนมากมักจะ "เหมารวม" และยึดถือว่าทั้งหมดนี้คือสิ่งเดียวกันและใช้สลับกันได้

เพราะฉะนั้น อยากใช้คำศัพท์ไหนหรืออยากเรียกว่าอะไรก็เรียกไปเลย ตราบใดที่ผู้ส่งสาร (ผู้พูด/ผู้เขียน) กับผู้รับสาร (ผู้ฟัง/ผู้อ่าน) เข้าใจตรงกันก็ถือว่าการสื่อสารนี้บรรลุผล

สำหรับ[เพจ Kagami Translation](./) จะใช้คำว่า Visual Novel (วิชวลโนเวล) และ Eroge (เอโรเกะ) นานๆ ครั้งจะใช้คำว่า Bishoujo Game (เกมบิโชโจ)